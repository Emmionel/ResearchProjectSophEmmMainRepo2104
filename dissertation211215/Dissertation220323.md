## ΙΟΝΙΟ ΠΑΝΕΠΙΣΤΗΜΙΟ

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/Ionian_University_seal.png)

## ΣΧΟΛΗ ΜΟΥΣΙΚΗΣ ΚΑΙ ΟΠΤΙΚΟΑΚΟΥΣΤΙΚΩΝ ΤΕΧΝΩΝ

## Τμήμα Μουσικών Σπουδών και το Τμήμα Τεχνών Ήχου και Εικόνας

## Διατμηματικό Πρόγραμμα Μεταπτυχιακών Σπουδών (ΔΠΜΣ) με τίτλο: «Τέχνες και Τεχνολογίες του Ήχου».

# ΥΠΟΜΝΗΜΑ ΔΙΠΛΩΜΑΤΙΚΗΣ ΕΡΓΑΣΙΑΣ

# «Μελέτη της αφηγηματικότητας του πολυμεσικού μου έργου "*Life in Plastic*" και η αλλαγή της αλληλεπίδρασης μεταξύ Ήχου, Εικόνας και Επιτέλεσης στις διαφορετικές εκδοχές εκτέλεσης του έργου»

### της φοιτήτριας
## ΣΟΦΙΑΣ ΕΜΜΑΝΟΥΗΛΙΔΟΥ
## ΑΕΜ: ΜΗ2020002

## ΕΠΙΒΛΕΠΩΝ: ΖΑΝΝΟΣ ΓΙΑΝΝΗΣ
## ΣΥΝΕΠΙΒΛΕΠΩΝ: ΛΟΥΦΟΠΟΥΛΟΣ ΑΠΟΣΤΟΛΟΣ

## ΦΕΒΡΟΥΑΡΙΟΣ 2023

# “Where words fail, music speaks.”
## -Hans Christian Andersen

# Ευχαριστίες
Αρχικά, θα ήθελα να ευχαριστήσω θερμά τον επιβλέποντα καθηγητή μου κ. Ζάννο Γιάννη του  οποίου η εμπειρία, καθοδήγηση, επίβλεψη και ο χρόνος αποτέλεσαν καθοριστικούς παράγοντες κατά την πορεία και ολοκλήρωση της παρούσας διπλωματικής εργασίας.

Ευχαριστώ θερμά τους καθηγητές μου κ. Μνιέστρη Ανδρέα και κ. Λουφόπουλο Απόστολο για το χρόνο που διάθεσε, ώστε να μελετήσει την διπλωματική μου εργασία και να προβεί σε πολύτιμες παρατηρήσεις, συντελώντας στην ουσιαστική βελτίωση αυτής.

Επιπρόσθετα, ευχαριστώ τους φίλους μου Στέλλα Μουστάκα, Πέτρα Τσιάκα, Μυρτώ Καζαντίδου και Κώστα Ντουλματζή  για την συμμετοχή τους στο οπτικοακουστικό υλικό του πολυμεσικού έργου (multimedia) “*Life in Plastic*” που εξετάζει η διπλωματική. Η συμμετοχή και οι υποδείξεις τους βοήθησαν στη βελτίωσή της τόσο σε τεχνικό όσο και σε ερευνητικό επίπεδο. Ευχαριστώ θερμά τον Κώστα Ντουλματζή για την βιντεοσκόπηση των πλάνων του οπτικού υλικού καθώς και το μοντάζ του έργου.    

Τέλος, θα ήθελα να ευχαριστήσω την Δάφνη Γιαντσούδη για την ψυχολογική υποστήριξή της που συντέλεσε στην πραγματοποίηση και ολοκλήρωση της διπλωματικής μου εργασίας.

# Πρόλογος

Όπως αναφέρει ο Πολ Γκρίφιθς (Μοντέρνα μουσική 1993), μία από τις σημαντικότερες εποχές στην εξελικτική πορεία της μουσικής είναι η εποχή μας η οποία χαρακτηρίζεται από πλήθος επιρροών, τόσο από το παρελθόν της, έτσι όπως το διαμόρφωσαν σπουδαίοι συνθέτες διαφόρων άλλων εποχών, όσο και από την πορεία της τεχνολογικής εξέλιξης. Ο συνθέτης του σήμερα έχοντας γνώση των της μουσικής του παρελθόντος όπως της Αναγέννησης, του Μπαρόκ, του Ροκοκό, του Κλασικισμού, του Ρομαντισμού και  έχοντας βιώσει τη ραγδαία πρόοδο των τεχνολογικών μέσων, από τα μέσα του 20ου αιώνα, απόρροια της βιομηχανικής επανάστασης, που άρχισε από τα μέσα του 19ου αιώνα, καλείται να αφομοιώσει όλες αυτές τις επιρροές του παρελθόντος και να τις εντάξει στην τέχνη του, στην μουσική του γραφή.

Η εποχή μας είναι ιδιαίτερα σημαντική στην ιστορία της μουσικής καθώς στην εποχή αυτή πραγματοποιούνται καινοτομίες, οι οποίες θα είναι καθοριστικές για την μελλοντική εξέλιξη της μουσικής. Στον 20ό αιώνα άρχισε και συνεχίζεται και στην εποχή μας να γίνεται συστηματική καταγραφή της μουσικής πράξης με οπτικά και ακουστικά μέσα όπως βιντεοσκόπηση και ηχογράφηση, καθώς και μετεξέλιξη των προγενέστερων μουσικών-συνθετικών μορφών με την χρήση της τεχνολογίας. Ανάλογες αναφορές βρίσκουμε και στο σύγγραμμα Μοντέρνα Μουσική (Γκρίφιθς 1993).   

Προφανώς δεν θα μπορούσαμε ακόμα να προσδώσουμε οποιονδήποτε χαρακτηρισμό στην μουσική της εποχής μας καθώς αυτό μπορεί να γίνει μόνο εκ των υστέρων έχοντας δει τα αποτελέσματα της σημερινής μουσικής (Cage 2017). Γνωρίζοντας όμως τι έχει προηγηθεί στην εξελικτική πορεία της μουσικής σύνθεσης καθώς επίσης και στο επίπεδο της τεχνολογίας, της φιλοσοφίας, της ψυχολογίας, της κοινωνιολογίας, όπως και της παγκόσμιας ιστορίας του ανθρώπου μπορούμε να εξηγήσουμε το γιατί η μουσική του σήμερα έχει διαμορφωθεί κατ’ αυτόν τον τρόπο που έχει διαμορφωθεί και ποιοι μπορεί να είναι οι στόχοι της και οι προβληματικές της.

Προτού ξεκινήσει αυτό το υπόμνημα διπλωματικής του ΔΠΜΣ «Τέχνες και Τεχνολογίες του Ήχου», πρέπει πρώτα να αναφερθεί πως η ανάλυση ενός έργου από τον ίδιο τον συνθέτη εμπερικλείει αρκετά προβλήματα, κυρίως λόγω της υποκειμενικότητάς του όσον αφορά τόσο την εκάστοτε συνθετική πρόθεση για την σύνθεση των έργων όσο και για το επιθυμητό ηχητικό αποτέλεσμα.

Είναι προφανές, λόγω των προαναφερθέντων, πως η πρόθεση, η υποκειμενική, δηλαδή, διάσταση της συνθετικής διαδικασίας δεν μπορεί να ελεγχθεί με αντικειμενικούς όρους. Παρ’ όλα αυτά, ο συνθέτης έχει την δυνατότητα στην ανάλυσή του, να στηρίξει και να δικαιολογήσει τις εκάστοτε προθέσεις του, αντιστοιχώντας τα μέσα που επέλεξε και τον τρόπο χρήσης τους προς το επιδιωκόμενο αποτέλεσμα, καθώς και να αξιολογηθεί η συνθετική του ικανότητα της σκέψης και της υλοποίησης τέτοιων έργων/εργασιών.

# Περίληψη στα ελληνικά

Η παρούσα διπλωματική εργασία ασχολείται με την μελέτη του πολυμεσικού μου έργου (multimedia) “*Life in Plastic*”. Αντικείμενο μελέτης της αποτελεί η αφηγηματικότητα των μέσων που συντελούν το έργο [εικόνα, ήχος, επιτέλεση (performance)]. Η μελέτη αυτή θα βασιστεί πάνω στην θεωρία της αφήγησης (narration) και την ρητορική. Θα εξεταστεί ιδιαίτερα η αφηγηματική θέση και ο αφηγηματικός χρόνος για το ήδη προκατασκευασμένο οπτικό (video) και ηχητικό (tape) μέρος του έργου καθώς και της επιτέλεσης. Επιπλέον, θα εξετασθούν οι διαφορετικές προοπτικές εκτέλεσης (εκδοχές εκτέλεσης) του έργου καθώς και πως αυτές μεταβάλλουν την συνολική δομή του έργου. Συγκεκριμένα θα εξετασθεί η διαφορετικότητα της αντίληψής μας αναφορικά με τον ήχο και την εικόνα σε δύο πιθανές εκδοχές (versions) του έργου "*Life in Plastic*".   

Η ανάλυση ενός έργου από τον ίδιο τον συνθέτη εάν και φαίνεται προβληματική, ο συνθέτης μπορεί να στηρίξει και να δικαιολογήσει την πρόθεσή του μέσω της θεωρίας της αφήγησης και να αντιστοιχίσει τα μέσα που επέλεξε και τον τρόπο χρήσης τους προς το επιδιωκόμενο αποτέλεσμα και να ανοίξει τον δρόμο ερευνητικά για να τεθούν νέα ερωτήματα σχετικά με την σχέση μεταξύ ήχου, εικόνας (Klangbild und Bildklang) καθώς και επιτέλεσης.

# Περίληψη στα αγγλικά (Abstract)

This thesis is a study of my multimedia project "*Life in Plastic*". The object of study is the narrativity of the media that consist this work [image, sound, performance]. This study will be based on the theory of narration and rhetoric. In particular, the narrative position and narrative time for the already prefabricated visual (video) and audio (tape) parts of the work as well as the performance will be examined. Furthermore, the different perspectives of performance (versions of performance) of the work and how they alter the overall structure of the work will also be considered. Specifically, the differences in our perception of sound and image in two possible versions of "*Life in Plastic*" will be the focus of this thesis.

Although the analysis of a work by the composer himself seems problematic, the composer can support and justify his intention through the theory of narrative and can relate the means he chose and the way he used them to the intended effect and open the way for research to raise new questions about the relationship between sound and image (Klangbild und Bildklang) as well as performance.

# Περιεχόμενα

## 1. Θεωρητικό υπόβαθρο του υπομνήματος
     1.1 Εισαγωγή
     1.2 Μεθοδολογία Έρευνας
     1.3 Περιγραφή της θεματικής της διπλωματικής
     1.4 Ορισμός της Προγραμματικής Μουσικής
     1.5 Ορισμός της Ρητορικής
     1.6 Ορισμός της Τέχνης της Αφήγησης
     1.7 Ορισμός της Πολυμεσικότητας στις Τέχνες
     1.8 Ο ρόλος της αφήγησης στην πολυμεσικότητα στις Τέχνες
     1.9 Παραδείγματα πολυμεσικών έργων
## 2. Ανάλυση τoυ πολυμεσικού έργου  “*Life in Plastic*”   
    2.1 Κεντρική θεματική του έργου (πλοκή)
    2.2 Ανάλυση του προκατασκευασμένου ηχητικού υλικού του έργου (tape)
    2.3 Ανάλυση του προκατασκευασμένου οπτικού υλικού του έργου (video)
    2.4 Ανάλυση της παρτιτούρας του έργου
    2.5 Διαφορετικές εκδοχές (versions) του έργου και πως αυτές προέκυψαν
    2.6 Αφηγηματικότητα των μέσων στην πρώτη εκδοχή (version)
    2.7 Αφηγηματικότητα των μέσων στην πρώτη εκδοχή (version)
## 3. Συμπεράσματα
## 4. Επίλογος
## 5. Βιβλιογραφία

# 1. Θεωρητικό υπόβαθρο του υπομνήματος

## 1.1 Εισαγωγή

Η έρευνα αυτή ξεκίνησε με στόχο να βρεθεί μία ακριβής μετάφραση του ήχου σε εικόνα και της εικόνας σε ήχο. Ανέκαθεν μου κέντριζε το ενδιαφέρον το φαινόμενο της συναισθησίας (synaesthesia), της νευρολογικής πάθησης όπου γίνεται συνδυασμός δύο ή παραπάνω αισθήσεων (Nelson, 2022). Συγκεκριμένα το φαινόμενο που θα ήθελα να μελετήσω είναι ένας τύπος συναισθησίας, η χρωματική συναισθησία (chromesthesia and/or sound-to-color synesthesia) κατά την οποία ένα ακουστικό ερέθισμα έχει ως αποτέλεσμα την διέγερση χρωματικών/οπτικών αισθήσεων (Nelson, 2022 · Neely, 2018).

Η Ιστορία της χρωματικής συναισθησίας ξεκινάει περίπου στις αρχές του 1900 με τον συναισθητικό Ρώσο συνθέτη Αλεξάντρ Σκριάμπιν (Alexander Scriabin). Ο Σκριάμπιν ανέπτυξε το δικό του σύστημα για την χρωματική του συναισθησία το οποίο είναι βασισμένο στον κύκλο των πέμπτων γνωστό και ως "χρωματικός κύκλος". Χαρακτηριστικά, ο Σκριάμπιν εφηύρε το πληκτρολογόγιο με φώτα (clavier à lumières and/or chromola). Το πληκτρολογόγιο με φώτα είναι ένα μουσικό όργανο το οποίο εφευρέθηκε από τον Σκριάμπιν για να εξυπηρετήσει τους σκοπούς του συμφωνικού του ποιημάτος "*Προμηθέας: Το ποίημα της φωτιάς*". Τα πλήκτρα του οργάνου αυτού ήταν διακοσμημένα με χρώματα, αντίστοιχα με τα χρώματα του χρωματικού του κύκλου, του συστήματος δηλαδή που εφύηρε για την συναισθησία του. Στο όργανο αυτό κάθε νότα αντιστοιχεί σε μια συγκεκριμένη απόχρωση και το πάτημα κάθε πλήκρου έχει ως αποτέλεσμα το χρώμα αυτό να αναπαραστάται με φώτα. Αν και κατασκευάστηκε μόνο ένα πληκτρολόγιο με φώτα για την παράσταση του "*Προμηθέας: Το ποίημα της φωτιάς*" στη Νέα Υόρκη το 1915, το ερευνητικό ενδιαφέρον για την συναισθησία και δη για την χρωματική συναισθησία δεν έμεινε μόνο εκεί (Tan, 2021).

Μολονότι η απαρχή της χρωματικής συναισθησίας σηματοδοτείτε γύρω στις αρχές του 20ου αιώνα, υπάρχουν αναφορές και για άλλους συνθέτες προγενέστερους που παρουσίαζαν τα ίδια συμπτώματα. Από συνθέτες του 19ου αιώνα έχουμε τον συνθέτη και πιανίστα Φραντς Λιστ (Franz List), του οποίου τα σχόλια συχνά μπέρδευαν την ορχήστρα του. Λεγόταν πως "έβλεπε χρώματα" στο άκουσμα μουσικών τόνων και έκανε υποδείξεις στους μουσικούς να παίζουν με διαφορετικές ποιότητες χρωμάτων (Tan, 2021). Ο Σκριάμπιν ανέπτυξε την θεωρία του περί συναισθησίας αφού διάβασε το βιβλίο "*Optics*" του Ισαάκ Νεύτον (Isaac Newton) που έγραψε το 1704. Στο βιβλίο αυτό ο Νεύτον χρησιμοποιεί μουσικές μεταφορές και παραδείγματα έτσι ώστε να περιγράψει το χρώμα και το φως. Ο όρος που χρησιμοποιείται για την συσχέτιση μεταξύ του ήχου και του χρώματος/φωτός είναι ο Φωτισμός (Photism) και σύμφωνα με τα παραπάνω διαπιστώνουμε πως και ο Νεύτων είχε και αυτός ένα είδος χρωματικής συναισθησίας (Neely, 2018).   

Υπάρχουν, όπως βλέπουμε, αρκετοί άνθρωποι που έχουν, λίγο ή πολύ, συναισθησία και συγκεκριμένα χρωματική συναισθησία. Γνωστοί συναισθητικοί συνθέτες είναι ο Λέοναρντ Μπερνστάιν (Leonard Bernstein), η Έιμι Μπιτς (Amy Beache) και ο Γιαν Σιμπέλιους (Jean Sibelius). Μεταξύ άλλων, από σύγχρονους καλλιτέχνες οι οποίοι έχουν αναφέρει πως έχουν βιώσει συναισθητικές εμπειρίες έχουμε τους Φρανκ Όσιαν (Frank Ocean), Τόρι Έιμος (Tori Amos), Μπίλλι Άιλις (Billie Eilish), Μπίλι Τζόελ (Billy Joel), Φαρέλ Γουίλιαμς (Pharrell Williams), Μαρίνα-Λαμπρινή Διαμάντη και Κέιτλιν Χόβα (Kaitlyn Hova)(Hermansson, 2022  · Tan, 2021).

Έκτοτε και έως τις μέρες μας, πλήθος μουσικών και ερευνητών προσπάθησαν να βρούνε ή να εφεύρουν συστήματα τα οποία συσχετίζουν την εικόνα με τον ήχο και επαληθεύονται με αντικειμενικά κριτήρια. Δυστυχώς κάτι τέτοιο δεν είναι εφικτό διότι το φως -και συνεπώς το χρώμα και η εικόνα- αποτελεί ένα ηλεκτρομαγνητικό κύμα ενώ ο ήχος -η μουσική, ο θόρυβος- αποτελεί ένα μηχανικό κύμα και είναι ανεξάρτητα μεταξύ τους. Επιπλέον οι συναισθητικές εμπειρίες διαφέρουν μεταξύ των συναισθητικών ανθρώπων καθώς κάθε άνθρωπος έχει διαφορετική ανταπόκριση στην έκθεση ενός χρώματος/ποιότητα φωτός (Neely,2018). Αυτό διαφαίνεται και από τις παρακάτω εικόνες οι οποίες μας δείχνουν δύο διαφορετικά συστήματα αντιστοίχισης νοτών και χρωμάτων.

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/Association-between-note-and-color-Alexander-Scriabin_Q320.jpg)

Εικόνα 1: Σύστημα συσχέτισης νοτών και χρωμάτων από τον Αλεξάντρ Σκριάμπιν (Matanski, 2017).

![alt text](https://github.com/Emmionel/ResearchProjectSophEmmMainRepo2104/blob/main/dissertation211215/images/ColorOfSound_Nextdrum_md.jpg)

Εικόνα 2: Σύστημα συσχέτισης νοτών και χρωμάτων από τους Νίκολας Μελέντες (Nicholas Melendez) και Κλιντ Γκος (Clint Goss) (Goss and Melendez, 2016)

Κατανοώντας πως η σύνδεση ήχου και εικόνας επιδέχεται πολλές απαντήσεις και προοπτικές από διάφορα επιστημονικά πεδία όπως μουσικολογία, ψυχολογία, φιλοσοφία η απόπειρα αυτής της μελέτης αποσκοπεί σε μία πρώτη τριβή με το θέμα. Η συγκεκριμένη θεματική πιστεύω χρήζει μελέτης και έρευνας δεδομένου του ότι η τέχνη μας έχει την τάση να γίνεται πολυμεσική και διαδραστική.

Σε αυτή την διπλωματική εξετάζω την αφηγηματικότητα των μέσων του πολυμεσικού (multimedia) μου έργου "*Life in Plastic*". Σκοπός της παρούσας έρευνας είναι να απαντήσω ερωτήματα όπως το ποιο μέσο αφηγείται τι και πως. Κατ΄αυτόν τον τρόπο καθορίζεται η οπτική γωνία του εκάστοτε μέσου και αναλύονται σε βάθος οι σχέσεις αλληλεξάρτησης που μπορεί να έχει με άλλα μέσα.

Για να απαντήσουμε στα ερωτήματα που διερευνούν την σχέση μεταξύ του ήχου, της εικόνας και της επιτέλεσης θα πρέπει πρώτα να ορίσουμε την έννοια της προγραμαμτικής μουσικής καθώς και την έννοια της τέχνης της αφήγησης. Η τέχνη της αφήγηγησης στην παρούσα διπλωματική αποτελεί ένα ενωτικό εργαλείο με το οποιο προσπαθούμε να βρούμε αντιστοιχίες και νοητικές γέφυρες ανάμεσα στα διαφορετικά μέσα (ήχος, εικόνα, κείμενο, κίνηση, κλπ.). Η τέχνη της αφήγησης θεωρείται παρακλάδι της ρητορικης, η οποία αποτελεί μία ξεχωριστή επιστήμη με τη δική της εννοιολογική εργαλειοθήκη. Η ρητορική αποτελεί μία επιστημονική μέθοδο για να προσεγγίσουμε την τέχνη της αφήγησης.

## 1.2 Μεθοδολογία Έρευνας

Με την παρούσα διπλωματική εργασία έχω σκοπό να εξετάσω την αφηγηματικότητα των μέσων του πολυμεσικού μου έργου "*Life in Plastic*". Πιο συγκεκριμένα θα εξεταστεί η αφηγηματικότητα των μέσων που αποτελούν το έργο (ήχος, εικόνα, επιτέλεση) καθώς και η μεταξύ τους αλληλεπίδραση/διάδραση στις διαφορετικές εκδοχές εκτέλεσης του έργου.

Η οπτική γωνία με την οποία εξετάζεται η διπλωματική αυτή είναι αυτή του συνθέτη/μουσικολόγου. Με την σύνταξη της παρούσας διπλωματικής εργασίας έχω σκοπό να αναδείξω τα τεχνικά μέσα τα οποία προσδίδουν σχέση αλληλεξάρτησης μεταξύ ήχου, εικόνας και επιτέλεσης έτσι ώστε μελλοντικοί συνθέτες/μουσικολόγοι να έχουν την εφόδια να αναπτύξουν τα δικά τους πολυμεσικά έργα ή να αναλύσουν επαρκώς τα ήδη υπάρχοντα.  

Στην πρώτη ενότητα θα αναλυθεί η μεθολογία της έρευνας και πως αυτή προέκυψε. Στην δεύτερη ενότητα θα γίνει μία εκτενής ανάλυση των στοιχείων που προσδίδουν σχέση αλληλεξάρτησης μεταξύ ήχου, εικόνας και επιτέλεσης και θα αιτιολογηθούν μέσω της τέχνης της αφήγησης. Κατ΄αυτόν τον τρόπο θα μπορέσουμε να δούμε κατά πόσο η αλλαγή της προοπτικής της εκτέλεσης από τις δύο πιθανές εκδοχές του έργου επιρρεάζει -ή όχι- την συνολική δομή του έργου και συνεπώς την αφήγηση στην πολυμεσικότητα.

## 1.3 Περιγραφή της θεματικής της διπλωματικής

Όπως προαναφέρθηκε, η διπλωματική αυτή εξετάζει την αφηγηματικότητα των μέσων του πολυμεσικού έργου "*Life in Plastic*". Πιο συγκεκριμένα θα εξεταστεί η αφηγηματικότητα των μέσων που αποτελούν το έργο (ήχος, εικόνα, επιτέλεση) καθώς και η μεταξύ τους αλληλεπίδραση/διάδραση στις διαφορετικές εκδοχές εκτέλεσης του έργου.

Το έργο "*Life in Plastic*" χαρακτηρίζεται πολυμεσικό διότι είναι ένα έργο που αποτελείται από πολλά μέσα (εικόνα, βίντεο, ήχος, επιτέλεση). Για το έργο αυτό υπάρχουν δύο πιθανές εκδοχές/εκτελέσεις (versions).

Η κύρια διαφοροποίηση μεταξύ των δύο πιθανών εκδοχών του έργου αυτού είναι οι διαφορετικές προοοπτικές επιτέλεσης. Στην πρώτη εκδοχή του έργου υπάρχει συγκεκριμένο σύνολο/ομάδα με εκτελεστές οι οποίοι επιτελούν το έργο διαβάζοντας την αντίστοιχη παρτιτούρα. Σε αντίθεση, η δεύτερη εκδοχή του έργου δεν έχει παρτιτούρα και οι εκτελεστές είναι το ίδιο το ακροατήριο.  

Αναλύοντας τα αφηγηματικά στοιχεία που διέπουν τα μέσα μπορούμε να εντρυφήσουμε σε βάθος στις σχέσεις αλληλεξάρτησης που μπορεί να έχουν το ένα μέσο με το άλλο. Κατ' αυτόν τον τρόπο έχουμε μία νοηματική μετάφραση/σχέση του ενός μέσου στο άλλο και μελετούμε την μεταξύ του σχέση. Μελετώντας τις δύο πιθανές εκδοχές εκτέλεσεις του έργου  Έτσι μπορούμε να μελετήσουμε καλύτερα την σχέση του ήχου της εικόνας και της επιτέλεσης.

## 1.4 Ορισμός της Προγραμματικής Μουσικής

Γνωρίζουμε πως από την εποχή του Μπαρόκ και έκτοτε, αρχίζει να γίνεται η εισαγωγή της έννοιας του μουσικού δράματος και της υπόθεσης. (Headington, 1993, Τόμος Ι, σελ. 129). Με τον όρο μουσικό δράμα εννοείται ο τρόπος με τον οποίο αναπαραστάται η κεντρική θεματική της πλοκής ενός έργου όταν αυτό επιτελείται (Merriam-Webster, 2022 · Britannica, 1998). Με τον όρο υπόθεση (music concept) εννοείται η πλοκή/ιστορία ενός μουσικού δράματος. Έκτοτε και δη στο ρομαντισμό, γίνεται ευρεία χρήση της τεχνοτροπίας αυτής εώς και τις μέρες μας. Ιστορίες και γεγονότα εκτός της τέχνης της μουσικής έρχονται και αναπαριστώνται μέσω αυτής (Britannica, 1998). Χαρακτηριστικά, πίσω από τον όρο προγραμματική μουσική βρίσκεται ο Φραντς Λίστ (Franz Liszt), ο οποίος μάλιστα εισήγαγε και τον όρο “συμφωνικό ποίημα” για να αναφερθεί ίσως στην πιο χαρακτηριστική περίπτωση προγραμματικής μουσικής (Scruton, 2001 · Urlich, 1995, σελ. 497 · Headington, 1993,  Τόμος Ι, σελ. 252)

Ως προγραμματική μουσική ορίζεται η μουσική που έχει αφηγηματικό, περιγραφικό ή αναπαραστατικό χαρακτήρα και αναφέρεται σε μία εξωμουσική ιδέα την οποία προσπαθεί να αποδώσει μουσικά (Scruton, 2001). Ο Λίστ χρησιμοποιούσε σε πολλά (προγραμματικά) έργα του ένα εξωμουσικό πρόγραμμα (συνήθως ποίημα, ιστορία, μύθο κ.λ.π.) το οποίο εμφανίζόταν ως “πρόλογος” στην παρτιτούρα του έργου ή το πρόγραμμα της συναυλίας. Θεωρούσε πως με αυτόν τον τρόπο προφύλασσε τον ακροατή από ενδεχόμενη λανθασμένη ερμηνεία της μουσικής και κατεύθυνε την προσοχή της ακρόασης στην ιδέα πάνω στην οποία βασίσθηκε το μουσικό έργο. Πολύ λίγα από αυτά τα προγράμματα των συμφωνικών ποιημάτων του Λίστ έχουν ένα αφηγηματικό χαρακτήρα (Headington, 1993, Τόμος ΙΙ, σελ. 50). Ο Λίστ δεν θεωρούσε τη μουσική ως άμεσο γνώμονα περιγραφής εξωμουσικών ιδεών αλλά πίστευε ότι η μουσική θα μπορούσε να βάλει τον ακροατή στο ίδιο πνεύμα με την ουσία τους. Θεωρούσε πως δίνοντας έμφαση κυρίως στην παρατήρηση των πραγμάτων από την συναισθηματική προοπτική, η μουσική θα μπορούσε να τα περιγράψει έμμεσα (Scruton, 2001 · Urlich, 1995, σελ. 497 · Headington, 1993, Τόμος ΙΙ, σελ. 50).

Η στενή σχέση μεταξύ της αφηγηματικής και της συναισθηματικής απεικόνισης όπως διατυπώθηκε από τον Λίστ οδήγησε σε μία εύλογη, θα λέγαμε, σύγχυση σχετικά με τη χρήση του όρου “μουσικού προγράμματος”. Διακρίνουμε μουσικολόγους που συνδέουν τον όρο προγραμματική μουσική καθαρά και μόνο στην οργανική μουσική με αφηγηματικό ή περιγραφικό χαρακτήρα, δηλαδή στην μουσική που υποδηλώνει μόνο την απεικόνιση μιας σκηνής ή μιας ιστορίας, ενώ άλλοι έχουν διευρύνει την εφαρμογή του όρου «προγραμματική μουσική» σε όλη τη μουσική που εμπεριέχει μια επιπλέον εξωμουσική αναφορά (Scruton, 2001 · Νταλχάους, 2000, σελ. 129-141).

Βέβαια, αμφισβητείται το ζήτημα κατά πόσο η μουσική είναι ικανή να αναπαραστήσει κυριολεκτικά μία θεματική εξίσου όπως η ζωγραφική και η λογοτεχνία. Αυτό που μπορεί ίσως να ερμηνευτεί ως “αναπαράσταση” μπορεί συχνά να περιγραφεί πιο απλά ως “μίμηση”. Αυτό διαφαίνεται, για παράδειγμα, όταν ένα κομμάτι μουσικής σύνθεσης μιμείται τον ήχο ενός ζώου ή πράγματος και κατ’ αυτόν τον τρόπο επιτυγχάνεται η αναπαράστασή του. Η αναπαράσταση αυτή καθεαυτή είναι ουσιαστικά περιγραφική, περιλαμβάνει δηλαδή μια αναφορά σε συγκεκριμένα αντικείμενα και θεματικές και αποτελεί μια προσπάθεια να τα περιγράψουμε μουσικά. Εν αντιθέσει, η μίμηση είναι απλώς αντιγραφή, και η πρόθεσή της δεν μπορεί παρά να είναι διακοσμητική. Παραδείγματα που εμπεριέχουν μιμητικά στοιχεία αφθονούν από τις απαρχές της μουσικής. Ωστόσο, είναι αμφισβητήσιμο εάν η μουσική γίνεται αναπαραστατική, καθορίζεται δηλαδή ως προγραμματική, μόνο με την χρήση της τεχνικής της μίμησης. Προφανώς ο Λίστ είχε κατά νου κάτι περισσότερο από απλή “απομίμηση” όταν εισήγαγε την έννοια της προγραμματικής μουσικής (Scruton, 2001 · Νταλχάους, 2000, σελ. 129-141).

Η προγραμματική μουσική πρέπει να διακρίνεται από τη μουσική της "αναπαράστασης" που συνοδεύει τα λόγια, είτε στα  Λίντερ (Lieder), είτε στα ορατόρια είτε στη σκηνή. Αν και οι παραπάνω περιπτώσεις “αναπαραστατικής” μουσικής μοιράζονται κάποιες τεχνικές τις οποίες μπορούμε να τις συναντήσουμε και στην «προγραμματική μουσική», είναι απαραίτητο να διακρίνουμε την ειδοποιό διαφορά τους, η οποία έγκειται στο ότι η μουσική της “αναπαράστασης” φέρει το αφηγηματικό της νόημα λόγω του ότι είναι προσαρτημένη σε μια αφήγηση που προϋπάρχει, είτε μέσω των λέξεων ενός τραγουδιού ή μέσα από μια δραματική κατάσταση, ενώ τα έργα προγραμματικής μουσικής αντλούν την αφηγηματικότητά μέσα από τη μουσική που συνδέεται με μια αφήγηση που υφίσταται ανεξάρτητα (Scruton, 2001 · Νταλχάους, 2000, σελ. 129-141).

## 1.5 Ορισμός της Ρητορικής

O όρος ρητορική (ενν. τέχνη) (θηλ. γέν. του αρχαιοελληνικού επιθέτου ρητορικός, -ή, -όν < ουσ. ὁ ῥήτωρ) αναφέρεται στην τέχνη της πειθούς η οποία μαζί με τη γραμματική και τη λογική/διαλεκτική, είναι μία από τις τρεις αρχαίες τέχνες του λόγου (Τσίτσιου-Χελιδόνη 2012). Η ρητορική έχει ως στόχο να μελετήσει τις τεχνικές που χρησιμοποιούν οι συγγραφείς ή οι ομιλητές για να ενημερώσουν, να πείσουν ή να παρακινήσουν συγκεκριμένα ακροατήρια σε συγκεκριμένες καταστάσεις. Η ρητορική έλαβε χώρα στην Αθήνα στις αρχές του πέμπτου αιώνα ο “δήμος”, ο λαός δημιούργησε μια στρατηγική για να μιλάει και να επικοινωνεί τις ανάγκες του αποτελεσματικά σε άλλους ανθρώπους στα δικαστήρια, στα φόρουμ και στη σύγκλητο.  

Η φράση ρητορική τέχνη απαντάται για πρώτη φορά στον Γοργία του Πλάτωνα (449c9). Ο Αριστοτέλης ορίζει τη ρητορική ως την ικανότητα να παρατηρεί κανείς τα διαθέσιμα μέσα πειθούς σε κάθε περίσταση. Λόγω του ότι η γνώση της τέχνης της ρητορικής ήταν απαραίτητη για τη νίκη σε μια δικαστική υπόθεση, για την ψήφιση προτάσεων στη συνέλευση ή για τη φήμη ως ομιλητής σε αστικές τελετές, ο Αριστοτέλης την αποκαλεί επίσης ως το αποτέλεσμα του συνδυασμού της επιστήμης της λογικής και του ηθικού κλάδου της πολιτικής. Η ρητορική, δηλαδή, παρέχει συνήθως μεθόδους για την κατανόηση, την ανακάλυψη και την ανάπτυξη επιχειρημάτων για συγκεκριμένες καταστάσεις.

Η τέχνη της αφήγησης είναι ρητορική επειδή όπως και στην ρητορική έτσι και στην αφήγηση
κάποιος αφηγείται μια συγκεκριμένη ιστορία για ένα συγκεκριμένο ακροατήριο σε μια συγκεκριμένη κατάσταση για κάποιο συγκεκριμένο σκοπό ή σκοπούς (Phelan 1996). Για τον λόγο αυτό στο επόμενο κεφάλαιο θα αναλυθεί εκτενώς ο όρος της τέχνης της αφήγησης.

## 1.6 Ορισμός της Τέχνης της Αφήγησης

Με τον όρο αφήγηση αναφερόμαστε στη χρήση γραπτού ή προφορικού σχολιασμού/λόγου για τη μεταφορά μιας ιστορίας στο κοινό. Σύμφωνα με τον Τζαν Μάνφρεντ (Manfred 2021, 1) η αφήγηση έρχεται να μας απαντήσει σε βασικά ερωτήματα όπως το ποιος αφηγείται τι και πως: ποιος αντιλαμβάνεται τι και από ποια οπτική γωνία και ποιος χαρακτηρίζει ποιον και σε τι πλαίσιο. Μέσω αυτών των ερωτήσεων ανακαλύπτουμε συλλογικά ή ατομικά την εκάστοτε “θέση/προοπτική” και της δίνουμε το χώρο και τον χρόνο που θέλουμε στην αφήγησή μας.

Η αφήγηση μεταφέρεται από έναν αφηγητή: ένα συγκεκριμένο πρόσωπο ή μια απροσδιόριστη λογοτεχνική φωνή, που αναπτύσσεται από τον δημιουργό της ιστορίας, για να μεταφέρει πληροφορίες στο κοινό, ιδίως σχετικά με την πλοκή  (σειρά των γεγονότων). Η αφήγηση είναι απαραίτητο στοιχείο όλων των γραπτών ιστοριών (μυθιστορήματα, διηγήματα, ποιήματα, απομνημονεύματα κ.λπ.), με τη λειτουργία της να μεταφέρει την ιστορία στο σύνολό της. Ωστόσο, η αφήγηση φαίνεται να είναι απλώς προαιρετική σε άλλες μορφές αφήγησης όπως οι ταινίες, τα θεατρικά έργα, τα μουσικά έργα, οι τηλεοπτικές εκπομπές και τα βιντεοπαιχνίδια. Στις προαναφερθείσες μορφές αφήγησης παρατηρούμε πως η ιστορία καθαυτή μπορεί να μεταφερθεί με άλλα μέσα, όπως η αλληλεπίδραση μεταξύ των χαρακτήρων ή η προοπτική/οπτική γωνία (Hühn 2021).

Ο αφηγηματικός τρόπος περιλαμβάνει το σύνολο των επιλογών μέσω των οποίων ο δημιουργός της ιστορίας αναπτύσσει τον αφηγητή και την αφήγησή του (Manfred 2021, 3). Παρατηρούμε παρακάτω τους τρεις βασικούς άξονες που πρέπει να λάβει κανείς υπόψιν του για να αφηγηθεί μία ιστορία. Αρχικά έχουμε την Αφηγηματική οπτική γωνία, προοπτική ή φωνή, κατά την οποία η επιλογή του γραμματικού προσώπου που χρησιμοποιεί ο αφηγητής για να καθορίσει αν ο αφηγητής και το κοινό είναι ή όχι συμμετέχοντες στην ιστορία. Η απόφαση αυτή καθορίζει το εύρος των πληροφοριών ή των γνώσεων που παρουσιάζει ο αφηγητής και συνεπώς το εύρος της κατανόησής μας. Κανείς πρέπει να λάβει υπόψιν του επίσης και τον Αφηγηματικό χρόνο μιας ιστορίας καθότι η επιλογή είτε του παρελθοντικού είτε του ενεστώτα γραμματικού χρόνου για να καθοριστεί είτε η προηγούμενη ολοκλήρωση είτε η τρέχουσα αμεσότητα της πλοκής της ιστορίας παίζουν σημαντικό ρόλο στην αφήγηση καθαυτή.  Τέλος, η Αφηγηματική τεχνική που επιλέγει ο εκάστοτε αφηγητής για να αφηγηθεί μία ιστορία όπως για παράδειγμα η καθιέρωση του σκηνικού της ιστορίας (θέση στο χρόνο και στο χώρο), η ανάπτυξη χαρακτήρων, η διερεύνηση θεμάτων (κύριες ιδέες ή θέματα), η δόμηση της πλοκής, η σκόπιμη έκφραση ορισμένων λεπτομερειών αλλά όχι άλλων, η τήρηση ή η ανατροπή των κανόνων του είδους και η χρήση διαφόρων άλλων αφηγηματικών μέσων και γλωσσικών στυλ και οποιαδήποτε άλλη παρόμοια μέθοδος επιλέγεται έτσι ώστε να υποβοηθηθεί έμμεσα η αφήγηση μιας ιστορίας.

Σύμφωνα με τα παραπάνω λοιπόν, η αφήγηση περιλαμβάνει τόσο το ποιος αφηγείται την ιστορία όσο και το πώς αφηγείται την ιστορία (Hühn 2021). Ο αφηγητής μπορεί να είναι ανώνυμος και απροσδιόριστος, ή ένας χαρακτήρας που εμφανίζεται και συμμετέχει μέσα στη δική του ιστορία (είτε φανταστική είτε πραγματική), ή ο ίδιος ο συγγραφέας ως χαρακτήρας. Ο αφηγητής μπορεί απλώς να αφηγείται την ιστορία στο κοινό χωρίς να εμπλέκεται στην πλοκή και μπορεί να έχει ποικίλη επίγνωση των σκέψεων των χαρακτήρων και των απομακρυσμένων γεγονότων. Κατανοούμε πως ο τρόπος και τα μέσα που επιλέγουμε για να αφηγηθούμε μία ιστορία καθορίζουν την πλοκή της αναφορικά με τον χώρο και τον χρόνο στον οποίο αυτή εκτυλίσσεται (Manfred 2021, 61).

Παρατηρούμε επίσης πως ορισμένες ιστορίες έχουν πολλαπλούς αφηγητές για να απεικονίζουν τις ιστορίες διαφόρων χαρακτήρων σε διάφορες χρονικές στιγμές (Hühn 2021). Μία τέτοια είδους αφήγηση δημιουργεί μια ιστορία με  πολλές διαφορετικές προοπτικές/οπτικές γωνίες και συνεπώς εναπόκειται στον καθένα μας για το πως θα δομήσει αυτές τις διαφορετικές προοπτικές στην δική του πορεία αφήγησης. Εάν και η δομή είναι πιο σύνθετη και πολυδιάστατη παρατηρούμε πως τα αφηγηματικά μέσα είναι ίδια και είναι ευθύνη του κάθε αναγνώστη να τα ιεραρχήσει σύμφωνα με την δική του αντίληψη.  

## 1.7 Ο Ορισμός της Πολυμεσικότητας στις Τέχνες

Σαν πολυμέσα (multimedia) ορίζεται η μορφή επικοινωνίας που χρησιμοποιεί ένα συνδυασμό διαφορετικών μορφών περιεχομένου όπως κείμενο, ήχο, εικόνα, κινούμενα σχέδια ή βίντεο, σε μια ενιαία διαδραστική παρουσίαση. Τα πολυμέσα έρχονται σε αντίθεση με τα παραδοσιακά μέσα μαζικής επικοινωνίας (έντυπο υλικό, ηχογραφήσεις κ.α.) που χαρακτηρίζονται από ελάχιστη ή καθόλου αλληλεπίδραση μεταξύ των χρηστών. Δημοφιλή παραδείγματα πολυμέσων είναι οι συλλογές (podcasts) βίντεο, οι παρουσιάσεις διαφανειών ήχου και τα βίντεο με κινούμενα σχέδια. Επιπρόσθετα, τα πολυμέσα περιλαμβάνουν τις αρχές καθώς και την εφαρμογή της αποτελεσματικής διαδραστικής επικοινωνίας. Για να επιτευχθεί αυτό χρειάζεται ο προγραμματισμός και σχεδιασμός συστημάτων του λογισμικού (software), του εξοπλισμού (hardware) ή/και άλλων τεχνολογιών (Roberts, 2016).

Τα πολυμέσα μπορούν να εγγραφούν (record) και να αναπαραχθούν μετά την εγγραφή τους σε υπολογιστές (Laptop and/or PC), σμάρτφον (smartphones) και άλλες ηλεκτρονικές συσκευές είτε κατά παραγγελία (on demand) είτε σε πραγματικό χρόνο (streaming). Στα πρώτα χρόνια των πολυμέσων, ο όρος "πλούσια μέσα" ήταν συνώνυμος με τα διαδραστικά πολυμέσα. Με την πάροδο του χρόνου, οι επεκτάσεις υπερμέσων (hypermedia) έφεραν τα πολυμέσα στον Παγκόσμιο Ιστό (World Wide Web) (Roberts, 2016).

Στις τέχνες ως πολυμεσικότητα ορίζουμε την χρήση πολλών μέσων (εικόνα, ήχος, βίντεο, κείμενο, χορός κ.α.) για την επιτέλεση ενός έργου. Δηλαδή,  με την χρήση της πολυμεσικότητας στις τέχνες ο εκάστοτε καλλιτέχνης επιδιώκει να ενοποιήσει ένα μεγάλο φάσμα μορφών τέχνης. Αυτή η συγχώνευση ιδεών και μορφών αποκαλύπτει μια σύγχρονη διάσταση ή οντότητα που προσπαθεί να εμπλέξει το κοινό με έναν νέο και μοναδικό τρόπο. Ειδικότερα, η πολυμεσικότητα στις τέχνες περιλαμβάνει όλα τα είδη τέχνης, εξελίσσεται συνεχώς και σε συνδυασμό με τη σημερινή σύγχρονη τεχνολογία, ιδίως την ψηφιακή. Κατ' αυτόν τον τρόπο η τέχνη των πολυμέσων μας δίνει ένα πλήθος ερεθισμάτων και λόγω αυτού είναι πιο εμβυθιστική σε αντίθεση με τις παραδοσιακές τέχνες (Ambryix1, 2011).

Η τέχνη των πολυμέσων μπορεί να διακριθεί από την τέχνη των μικτών μέσων (mixed media) στην οποία αναμειγνύονται κυρίως παραδοσιακά στυλ οπτικών τεχνών σε έναν παρόμοιο τομέα για να γίνει μια μορφή τέχνης πιο δυναμική. Τουτέστιν, ένας πίνακας με πολλαπλές τεχνικές όπως το ακρυλικό, η ακουαρέλα, το λάδι, το μελάνι, το κάρβουνο ή το κερί αποτελεί ένα παράδειγμα έργου μικτών μέσων. Οι πολλαπλές τεχνικές (είδη μέσων) χρήσιμοποιούνται έτσι ώστε να αναπτυχθεί η ελκυστικότητα του πίνακα. Σε αντίθεση, η τέχνη των πολυμέσων περιλαμβάνει ένα μεγαλύτερο πεδίο εφαρμογής από τα μικτά μέσα και θεωρείται ότι δεν έχει περιορισμούς (Ambryix1, 2011).

## 1.8 Ο ρόλος της αφήγησης στην πολυμεσικότητα στις Τέχνες

// correct me

- story

*Multimedia storytelling has many benefits. Key among them is the ability to elicit stronger emotions and capture the attention of the audience for longer periods. One form of multimedia storytelling, the interactive infographic, is particularly effective at engaging users because they need to actively participate in the story by scrolling, clicking, and rolling over the content to get the full impact.*    

These new tools and platforms can free up content teams to focus their attention and resources on what matters most: the storytelling. And this leads to better content — as we'll show in our examples, below.

## 1.9 Παραδείγματα πολυμεσικών έργων

Είναι γεγονός πως ζούμε στην εποχή της ραγδαίας τεχνολογικής ανάπτυξης όπου η τεχνολογία και η πολυμεσικότητα είναι μέρος της καθημερινής μας ζωής. Η πολυμεσικότητα χρησιμοποιείται ευρέως τις τελευταίες δεκαετίες στον τομέα της τέχνης όπως και σε άλλους τομείς, αλλά κατά την γνώμη μου, η χρήση της βρίσκεται ακόμα σε ένα πρωταρχικό επίπεδο. Εάν και στα πολυμεσικά έργα του σήμερα γίνεται χρήση πολλών μέσων και διαφόρων ειδών τέχνης η μεταξύ τους σχέση είναι αχνή εάν όχι μηδαμινή.

Σαν παραδείγματα ατυχών πολυμεσικών έργων μπορούμε να αναλογιστούμε έργα τόσο από την δημοφιλή μουσική (pop music) των ημερών μας όσο και από πιο λόγια περιβάλλοντα. Στα έργα αυτά εάν και γίνεται χρήση της πολυμεσικότητας (εικόνα, ήχος, κείμενο, χορός κλπ.) διαφαίνεται άμεσα πως η χρήση των μέσων δεν γίνεται με κάποιο ουσιαστικό τρόπο και πολλές φορές δεν υπάρχει μεταξύ τους σχέση. Θα μπορούσε να ειπωθεί δηλαδή πως τα χρησιμοποιούμενα μέσα είναι ανεξάρτητα και δεν υπάρχει αλληλεπίδρασή μεταξύ τους. Σε τέτοιες περιπτώσεις έργων θα μπορούσαμε να θεωρήσουμε πως κάθε μέσο σε χρήση είναι ξεχωριστό και εκφράζει μία διαφορετική προοπτική (εκδοχή) της κεντρικής θεματικής του έργου.

Όπως αναφέρθηκε παραπάνω, μπορούμε να βρούμε τέτοια παραδείγματα έργων σε διάφορες σκηνές. Κοντολογίς,  χαρακτηριστικά παράδειγμα ατυχών πολυμεσικών έργων αποτελούν η πλειοψηφία των βίντεο κλιπ όλων των τραγουδιών της δημοφιλής μουσικής (pop music). Σε αυτά τα βίντεο κλιπ εάν και γίνεται χρήση διαφόρων μέσων [εικόνα, ήχος, χορός, οπτικά μέσα (visuals), κείμενο] η μεταξύ τους σχέση είναι ατυχής εάν όχι μηδαμινή. Τα μέσα αυτά χρησιμοποιούνται για να προσφέρουν κάτι ευρέως αποδεκτό και ωραίο σύμφωνα με την κοινή γνώμη του κοινού στο οποίο απευθύνονται και δεν εξυπηρετούν απαραίτητα την αφήγηση της πλοκής του έργου και συνεπώς στην εξέλιξη της ιστορίας. Θα λέγαμε πως η πλοκή των μέσων κυρίως εξυπηρετεί την προώθηση και διαφήμιση της προσωπικότητας του εκάστοτε καλλιτέχνη παρά το έργο το ίδιο. Ο καλλιτέχνης συχνά παρουσιάζεται σε κεντρική θέση στα βίντεο κλιπ αυτά, καταλαμβάνοντας τον πρωταγωνιστικό ρόλο  τόσο στην αφήγηση και όσο και στην πλοκή της ιστορίας.

Σε αντιδιαστολή με τα προηγούμενα, υπάρχουν σαφώς και έργα που κάνουν ορθή χρήση της πολυμεσικότητας με τέτοιο τρόπο έτσι ώστε να αντιπροσωπεύεται στο επάκρον η εξιστόριση της αφήγησης της πλοκής του έργου. Από την pop μουσική χαρακτηριστικό παράδειγμα απότελεί το έργο "*Faceshopping*" της καλλιτέχνιδος Σοφί (Sophie). Στο έργο αυτό η χρήση καθώς και η αλλαγή των οπτικών μέσων αλληλοεξατάται από τους στίχους του τραγουδιού καθώς την πορεία της μουσικής (Xeon, 2018).  

Από πιο λόγια περιβάλλοντα, πιστεύω πως ο καλλιτέχνης Αλεξάντρ Σούμπερτ (Alexander Schubert) είναι ένας από τους κατ' εξοχήν συνθέτες που ασχολείται με πολυμεσικά έργα. Πιστεύω ακράδαντα πως το παράδειγμα που δείχνει με το έργο του ο καλλιτέχνης αυτός θα πρέπει να εξεταστεί ενδελεχώς από συνθέτες και μουσικολόγους που θέλουν να εντρυφίσουν στην πολυμεσικότητα στην μουσική. Χαρακτηριστικά το έργο του με τίτλο "*Star me Kitten* είναι κατά την γνώμη μου ένα επιτυχές παράδειγμα πολυμεσικού έργου. Το έργο αυτό είναι για μία εκφωνήτρια/τραγουδίστρια, διαφάνειες πάουερπόιντ (powerpoint), ειδική ηχητική επένδυση (electronics) και ευέλικτο σύνολο (flexible ensemble). Η εκφωνήτρια/τραγουδίστρια έχει τον πρωταγωνιστικό ρόλο και σύμφωνα με την διαδοχή των διαφανειών που αλλάζει στο φορητό ηλεκτρονικό υπολογιστή της ακολουθεί το σύνολο καθώς και ο ηχολήπτης (sound engineer) ο οποίος επενδύει ηχητικά το σύνολο με ηλεκτρονικά. Οι διαφάνειες του πάουερπόιντ εμπεριέχουν τόσο εικόνες όσο και μικρά βίντεο καθώς και χιουμοριστικές εικόνες (memes). Τα μέσα που χρησιμοποιεί δηλαδή αλληλοεξαρτώνται το ένα με το άλλο και έτσι η πολυμεσικότητα είναι επιτυχής καθώς υπάρχει διάδραση (Schubert,2015).

Σε συνάφεια με την γραμμή των παραπάνω παραδειγμάτων τα οποία θεωρώ επιτυχή παραδείγματα πολυμεσικότητας, στο έργο μου "*Life in Plastic*" η χρήση των μέσων έρχεται για να δώσει έμφαση στην αφήγηση/εξιστόρηση της πλοκή/υπόθεση της ιστορίας που πραγματεύεται. Επιπλέον, τα χρησιμοπποιούμενα μέσα έχουν δομηθεί με τέτοιο τρόπο έτσι ώστε το ένα να αλληλοεξαρτάται από το άλλο και έτσι να "αλληλοεπιδρούν" μεταξύ τους.  

# 2. Ανάλυση τoυ πολυμεσικού έργου  “*Life in Plastic*”

## 2.1 Κεντρική θεματική του έργου (πλοκή)

Το χρονικό της πλοκής του έργου εκτυλίσσεται σε παροντικό χρόνο και συγκεκριμένα στο έτος 2021, μήνα Μάρτιο. Ο κόσμος κατακερματίζεται καθημερινά αυτό το έτος από τις συνέπειες της πανδημίας του ιού Covid-19. Περίπου ένα χρόνο και κάτι μήνες χρονολογείται η πρώτη εμφάνιση του ιού στην υφήλιο. Τι προξένησε αυτή την καταστροφή που αλλάζει τα μέχρι τώρα δεδομένα; Ποιος ευθύνεται για την διασπορά του ιού αυτού; Φταίει ο κακός χειρισμός; Φταίει η πολιτική; Φταίει η παρεμβατικότητα του ανθρώπου στο φυσικό του περιβάλλον και η εκμετάλλευσή του με αντίτιμο το προσωπικό όφελος και τα χρηματικά κέρδη; Οι θεωρίες ποικίλουν και είναι ανάλογες του πλήθος των ανθρώπων που τις εκπροσωπούν. Προσωπικά τείνω στην τελευταία εκδοχή, στην αδιάκοπη εκμετάλλευση του περιβάλλοντος από το ανθρώπινο είδος.  

Είναι αλήθεια, πως από αρχαιοτάτων χρόνων, ο άνθρωπος ζει στο περιβάλλον του περισσότερο ως κατακτητής παρά ως ένας απλός ένοικος. Χρόνια προβλήματα ρύπανσης καταστρέφουν καθημερινά το φυσικό μας περιβάλλον με κοινό παρονομαστή, σχεδόν πάντα, το χρηματικό κέρδος. Το πολυμεσικό έργο μου “*Life in Plastic*” αποτελεί ένα πολιτικοποιημένο έργο το οποίο ασκεί κριτική στο “πλαστικοποιημένη” πλέον ζωή μας.

Το παγκόσμιο πρόβλημα της πλαστικής ρύπανσης απασχολεί την ανθρωπότητα εδώ και πολύ καιρό. Μεγάλο μέρος της σύγχρονης κοινωνίας έχει ευαισθητοποιηθεί και ζητάει πλέον δραστικές λύσεις για την αντιμετώπιση αυτού του προβλήματος. Είναι γεγονός πως ακόμα και κάποιες από τις μεγαλύτερες εταιρείες που παράγουν τεράστιες ποσότητες συσκευασιών μίας χρήσης με βάση το πλαστικό πως, εν τέλει, παραδέχονται ότι πρέπει να κάνουν κάτι και οι ίδιες για την αντιμετώπιση αυτού του προβλήματος.

//
Το έργο αυτό παραθέτει μερικές μόνο πτυχές της χρήσης του πλαστικού στην σύγχρονη κοινωνία μας. Οι επεκτάσεις είναι πολλές, αλλά στο συγκεκριμένο έργο γίνεται κυρίως η παράθεση .... του πόσο σημαντικό και αδιάρικτο είναι το πλαστικό σαν υλικό στην καθημερινή μας ζωή
//

## 2.2 Ανάλυση του προκατασκευασμένου ηχητικού υλικού του έργου (tape)

Για την σύνθεση του έργου αυτού χρησιμοποιήθηκαν διάφοροι προηχογραφημένοι ήχοι τους οποίους του βρήκα διαδικτυακά (online) μέσω των εξής ηλεκτρονικών πλατφορμών:

1.	https://freesound.org/
2.	https://www.adobe.com/products/audition/offers/AdobeAuditionDLCSFX.html
3.	https://drive.google.com/drive/folders/1f1EdFwH4WPXrh0gReSx5Qj9b0CFZN96W
4.	https://sound-effects.bbcrewind.co.uk/?fbclid=IwAR0RobSZPGoVYQLuwUVrSdRi96xQkFme2ndedO_SxbdLc4Ts1ov_GfHBh5E
5.	https://www.youtube.com/watch?v=ZyhrYis509A

Όλα τα επιμέρους ηχητικά δείγματα (samples) που χρησιμοποιήθηκαν για την σύνθεση αυτή προήλθαν από ήχους που έχουν ως βάση το πλαστικό. Γίνεται, δηλαδή, μία νέα επαναχρησιμοποίηση των ηχητικών δειγμάτων και λόγω αυτού έχουμε εμφανές, ως ένα βαθμό, το concept της ανακύκλωσης.

Επιπλέον, χρησιμοποιήθηκαν ήχοι οι οποίοι είναι από εργοστάσια κατασκευής πλαστικού, όπως επίσης και παλιές προσωπικές μου ηχογραφήσεις οι οποίες είχαν ως βάση πλαστικά αντικείμενα. Επιπρόσθετα, προς το τέλος του έργου γίνεται εμφανές το ανθρώπινο στοιχείο μέσω της φωνής με την χρήση ηχητικού δείγματος από το δημοφιλές τραγουδι (pop song)  “Barbie Girl” των Άκουα (Aqua) που έχει τους ακόλουθους στίχους:

*I'm a Barbie girl, in the Barbie world*
*Life in plastic, it's fantastic*
*You can brush my hair, undress me everywhere*
*Imagination, life is your creation*

(citation)

Η μετάφραση του οποίου είναι η εξής:

Είμαι ένα κορίτσι Μπάρμπι, στον κόσμο της Μπάρμπι
Η ζωή στο πλαστικό, είναι φανταστική
Μπορείς να βουρτσίζεις τα μαλλιά μου, να με γδύνεις παντού
Φαντασία, η ζωή είναι δικό σου δημιούργημα

Με την χρήση του προαναφερθέντος ηχητικού του κομματιού γίνεται σταδιακά μια κωμικοποίηση της ήδη υπάρχουσας κατάστασης που επικρατεί στην σημερινή μας κοινωνία, διότι η σάτιρα, κατά την γνώμη μου, αποτελεί ίσως το πιο δυνατό εργαλείο στο πολιτικοποιημένο έργο. Το έργο κλείνει ξεκάθαρα με μία ηχογράφηση της φωνής μου που μας υπενθυμίζει το εξής:

«Και μην ξεχνάτε να εναποθέσετε την οικολογική σας συνείδηση στους μπλε κάδους της γειτονιάς σας»

## 2.3 Ανάλυση του προκατασκευασμένου οπτικού υλικού του έργου (video)

...

## 2.4 Ανάλυση της παρτιτούρας του έργου

Η παρτιτούρα εκτέλεσης του έργου αποτελεί μία κρουστή παρτιτούρα ανοικτής  φόρμας. Για την εκτέλεση της παρτιτούρας αυτής αναγράφονται συγκεκριμένες οδηγίες στο appendix του έργου. Για την performance αυτής της παρτιτούρας επιτρέπονται όλα τα αντικείμενα τα οποία έχουν ως βάση σύνθεσης το πλαστικό.  

Στην παρτιτούρα αυτή υπάρχουν 35 ρυθμικά μοτίβα τα οποία ο εκάστοτε εκτελεστής μπορεί να τα παίξει με οποιαδήποτε σειρά επιθυμεί. Ο αριθμός 35 των ρυθμικών μοτίβων/pattern συμβολίζει τα 35 Κέντρα Διαλογής Ανακυκλώσιμων Υλικών (ΚΔΑΥ) που επιδοτούνται από την Ελληνική Εταιρία Αξιοποίησης Ανακύκλωσης και μόλις το 18% των συνολικών απορριμμάτων ανακυκλώνεται (σύμφωνα με τα στατιστικά του 2016).

Θα έλεγε εύλογα κανείς, πως γίνεται μία είδους “ανακύκλωση” των πλαστικών αντικειμένων που χρησιμοποιήθηκαν για τις ανάγκες αυτής της σύνθεσης μέσω της διαδικασίας της performance της παρτιτούρας. Επιπρόσθετα, κάθε φορά που εκτελείται η προαναφερθείσα παρτιτούρα γίνεται ανακύκλωση του υλικού της τόσο από την διαφοροποίηση του υλικού που χρησιμοποιήθηκε για την κάθε εκτέλεση όσο και από την κάθε εκτέλεση ξεχωριστά

## 2.5 Διαφορετικές εκδοχές (versions) του έργου και πως αυτές προέκυψαν

## 2.6 Αφηγηματικότητα των μέσων στην πρώτη εκδοχή (version)

*ΠΟΙΕΣ ΑΛΛΕΣ ΕΝΝΟΙΕΣ ΧΡΗΣΙΜΟΠΟΙΕΙ Η ΕΠΙΣΤΗΜΗ ΤΗΣ ΑΦΗΓΗΣΗΣ ΓΕΝΙΚΟΤΕΡΑ ΚΑΙ ΕΙΔΙΚΟΤΕΡΑ Η ΡΗΤΟΡΙΚΗ ΓΙΑ ΝΑ ΓΕΦΥΡΩΣΕΙ ΗΧΟ ΕΙΚΟΝΑ ΚΛΠ, ΝΑ ΒΡΕΙ ΑΝΤΙΣΤΟΙΧΙΕΣ*

*αλλαγή στην πολυμεσικότητα -> αλλαγή αλληλεπίδρασης/διάδρασης μεταξύ των μέσων*

*Πρακτικό μέρος (πως αυτές οι έννοιες αντικατοπτρίζονται σε βήματα πρακτικά πάνω στην λύση)*

*alexander schubert ( τι κάνει; τι είναι το διαφορετικό;)*

*τουλάχιστον 5 κοινά σημεία που βρίσκω στα έργα του Schubert και αντιστοιχούν και στα δικά μου, μαζί με σχολιασμό*

*με παραδειγματα και στο δικό μου έργο και σε έργα άλλων και περιγραφή ενδείξεων που μπορεί να πάει κάπου αλλού.*

## 2.7 Αφηγηματικότητα των μέσων στην πρώτη εκδοχή (version)

## 3.Συμπεράσματα

- κοινή πρακτική των ημερών μας τόσο από την καθημερινή ζωή όσο και από την τέχνη
- περισσότερη διέγερση των αισθήσεών μας και συνεπώς μεγαλύτερη συναισθηματική δέσμευση/συγκίνηση
- για να υπάρξει πολυμεσικότητα θα πρέπει να δημιουργούμε συνδέσεις μεταξύ των μέσων έτσι ώστε το ένα να εξαρτάται νοητά από το άλλο και όλλα μαζί να εξυπηρετούν την κεντρική ιδέα της θεματικής

## 4. Επίλογος

//

Στο υπόμνημα αυτό γίνεται περιγραφή και ανάλυση του συνθετικού τρόπου χρήσης των κατασκευαστικών στοιχείων που χρησιμοποιήθηκαν τόσο σε μακροδομικό όσο και σε μικροδομικό του έργου “Life in Plastic”.
Κύριο ρόλο κατά την σύνθεση του έργου αυτού αποτέλεσε η εξωμουσική ιδέα της πλαστικής ρύπανσης, συνεπώς το έναυσμα αυτό της εξωμουσικής σκέψης είναι δεσμευτικό ως προς τον ακροατή. H χρήση αυτής της εξωμουσικής ιδέας έγινε με σκοπό να προφυλάξει τον ακροατή από μία λανθασμένη ποιητική ερμηνεία του έργου, όπως ανάλογα ο Franz Liszt προσπάθησε με την εισαγωγή του προγράμματος στα συμφωνικά του ποιήματα να αποφύγει την παρερμηνεία. Συνεπώς το έργο “Life in Plastic” αποτελεί ένα έργο προγραμματικής μουσικής καθώς η εξωμουσική ιδέα της πλαστικής ρύπανσης συντέλεσε καθοριστικό ρόλο τόσο στην σύλληψη της ιδέας του έργου όσο και στην σύνθεσή του.  
Είναι γνωστό πως κάθε συνθέτης αναζητεί το προσωπικό του στυλ, το οποίο προσεγγίζει κάθε φορά με την σύνθεση ενός καινούριου έργου. Κατά την σύνθεση αυτού του έργου μελέτησα εις βάθος έργα συνθετών ηλεκτροακουστικής μουσικής καθώς επίσης και τις τεχνικές  σύνθεσης και ενορχήστρωσης όπως και τα μουσικά ρεύματα τα οποία χαρακτήριζαν τα έργα τους. Η μελέτη των έργων αυτών καθώς και των μουσικών ρευμάτων συνέβαλαν στην διαμόρφωση της συνθετικής μου σκέψης, όπως επίσης αποτέλεσαν καθοριστικό παράγοντα στην διαμόρφωση και διαχείριση του ηχητικού υλικού του έργου.  
Η υλοποίηση αυτού του τελικού project πιστεύω πως αντικατοπτρίζει όλα τα στοιχεία και τα εφόδια που αποκόμισα από την παρακολούθηση του μαθήματος της σύνθεσης ηλεκτροακουστικής μουσικής του ΔΠΜΣ “Τέχνες και Τεχνολογίες του Ήχου” του Ιονίου Πανεπιστημίου.
Τέλος, κρίνω σκόπιμο πως πρέπει να ευχαριστήσω πέρα από τον επιβλέποντα καθηγητή μου Ανδρέα Μνιέστρη, όλο το διδακτικό προσωπικό του διατμηματικού μεταπτυχιακού αυτού, διότι μέσω των προσφερόμενων μαθημάτων του οδηγού σπουδών κατέστη εφικτό το παραπάνω υπόμνημα τόσο στην διαμόρφωσή του σε συνθετικό, αναλυτικό όσο και φιλοσοφικό και ερευνητικό επίπεδο.   
Για το έργο αυτό, έχει δρομολογηθεί να γίνει και ένα σχετικό βίντεο με μοντάζ εικόνων και snaps από βίντεο που στόχο έχει την οπτικοποίηση του παρόν project.

//

Όπως έχει πει και ο Ανταμ Νίιλι (Adam Neely) η μεταφορά διευρύνει την αντίληψη μας (Neely, 2018). Η διαρκής σύνδεση και συσχέτιση του ήχου με την εικόνα και την εικ
Σύνδεση/συσχέτιση
Φραντς -> συμφωνική ποίημα και περιγραφική μουσική -> προγραμματική μουσική
scriabin -> κατασκευή συναισθητικών εμπειρίων που δεσμεύουν το κοινό το οποίο συμμετέχει ενεργά στο έργο * quote από πηγή -> concept art

john cage -> happenings
σύνδεση με προγραμματική μουσική

## 5. Βιβλιογραφία

1.	Γκρίφιθς, Πολ. “*Μοντέρνα Μουσική*”, Μετάφραση: Μαρία Κωστίου, Επιμέλεια: Απόστολος Κώτσιος, Σ.Ι. Ζαχαρόπουλος, Αθήνα 1993.
2.	Cage, John. “*Silence: Lectures and Writings*”, Reprinted ed., Marion Boyars, 2017.
3.	Τσίτσιου-Χελιδόνη, Χρυσάνθη. “*Ψηφίδες Για Την Ελληνική Γλώσσα*”. Ρητορεία Και Ρητορική, Ψηφίδες Για Την Ελληνική Γλώσσα , 2012, https://www.greek-language.gr/digitalResources/ancient_greek/encyclopedia/rhetoric/page_001.html?prev=true#fn2, Accessed 28 September 2022.
4.	Jahn, Manfred. “*Narratology 2.3: A Guide to the Theory of Narrative*”. English Department, University of Cologne. Published in 2021, https://www.uni-koeln.de/~ame02/pppn.pdf, Accessed 28 September 2022.
5.	Hühn, Peter; Sommer, Roy. "*Narration in Poetry and Drama*". The Living Handbook of Narratology. Interdisciplinary Center for Narratology, University of Hamburg. 2012 http://www.lhn.uni-hamburg.de/node/40.html, Accessed 14 August 2022.
6. Phelan, James. “*Narrative as Rhetoric*” The Ohio State University Press, 1996, https://ohiostatepress.org/books/BookPages/PhelanNarrative.htm, Accessed 14 August 2022.
7. Xeon, Sophie. “*Sophie - Faceshopping (Official Video)*” YouTube, SOPHIE, 4 Apr. 2018, https://www.youtube.com/watch?v=es9-P1SOeHU. Accessed on 25 December 2022.
8. Merriam-Webster. “*Drama Definition & Meaning.*” Merriam-Webster Dictionary, https://www.merriam-webster.com/dictionary/drama, Accessed on 25 December 2022.
9. Britannica, The Editors of Encyclopaedia. "*Music Drama*". Encyclopedia Britannica, 20 Jul. 1998, https://www.britannica.com/art/music-drama, Accessed 25 December 2022.
10. Schubert, Alexander. “*Alexander Schubert - Star Me Kitten [Soundinitiative]*” YouTube, Alexander Schubert, 22 June 2015, https://www.youtube.com/watch?v=CcorGw1h688&amp;t=161s, Accessed 26 December 2022.
11. Nelson, Angela. “*Synesthesia: When One Sense Comes through as Another*.” WebMD, Reviewed by Christopher Melinosky on 23 August 2022, MD , https://www.webmd.com/brain/what-is-synesthesia, Accessed 26 December 2022.
12. Neely, Adam. “*New Horizons in Music: Polyrhythms | Loop.*” YouTube, Ableton Inc , 5 Mar. 2018, https://www.youtube.com/watch?v=JiNKlhspdKg&amp;t=8s, Accessed 26 December 2022.
13. Scruton, Roger. "Programme music.", Grove Music Online. 2001. Oxford University Press. Date of access 28 Mar. 2020, https://www.oxfordmusiconline.com/grovemusic/view/10.1093/gmo/9781561592630.001.0001/omo-9781561592630-e-0000022394, Accessed 26 December 2022.
14. Urlich Michels, Άτλας της Μουσικής, Τόμος ΙΙ “Από το Μπαρόκ μέχρι σήμερα”, Eκδοτικός οίκος: Φίλιππος Νάκας. Αθήνα 1995.
15. Christopher Headington, “Ιστορία της Δυτικής Μουσική από την αρχαιότητα ως τις μέρες μας”, Τόμος Ι “Από την αρχαιότητα μέχρι τον Beethoven”, Πρόλογος-Μετάφραση: Μάρκος Δραγούμης, Εκδοτικός οίκος: Gutenberg, Αθήνα 1993.
16. Christopher Headington, “Ιστορία της Δυτικής Μουσική από την αρχαιότητα ως τις μέρες μας”, Τόμος ΙΙ “Από τον Γερμανικό Ρομαντισμό κι εφεξής”, Πρόλογος-Μετάφραση: Μάρκος Δραγούμης, Εκδοτικός οίκος: Gutenberg, Αθήνα 1993.
17. Tan, Michelle. “*Seeing Sound & Hearing Colours: Exploring the Concept of Chromesthesia.*” Sound of Life, Powered by KEF: Hi-Fi Speakers & Headphones, 6 Sept. 2021, https://www.soundoflife.com/blogs/experiences/seeing-sound-hearing-colours-exploring-the-concept-of-chromesthesia, Accessed 29 December 2022.
18. Νταλχάους, Καρλ. “Αισθητική Της Μουσικής”, Ελληνική γλώσσα ed., Στάχυ , Αθήνα, 2000.
19. Roberts, David. “*Visual Feasts of the Mind: Matching How We Teach to How We Learn*” Ghost Archive, TEDx Talks and TEDxLoughboroughU, 13 Dec. 2016, https://ghostarchive.org/varchive/FJyhTg26w-A, Accessed 2 January 2023.
20. Matanski, Viktor, "*Generative visualization based on sound*". Scientific Figure on ResearchGate. Published on 16 August 2017. Available from: https://www.researchgate.net/figure/Association-between-note-and-color-Alexander-Scriabin_fig2_319136065, Accessed 3 January 2023.
21. Goss, Clint, and  Melendez, Nicolas. “*The Color of Sound*” Flutopedia, Manifest Spirit Music, Published on 20 August 2016, https://www.flutopedia.com/sound_color.htm, Accessed 3 January 2023.
22. Ambryix1. “*What Is Multimedia Art*” Movement for Hope | Neuroscience. Art. Innovation, Published on 13 October 2011, http://www.movementforhope.org/what-is-multimedia-art/, Accessed 3 January 2023.
23. Hermansson, Mathias. “Synaesthesia - Colours in Music.” T | Blog, Thomann Deutschland , Published on 15 March 2022, https://www.thomann.de/blog/en/synaesthesia-colours-in-music/, , Accessed 4 January 2023.



3.	John S. Nelson, Allan Megill, and Donald N. McCloskey, “*The Rhetoric of Human Sciences: Language and Argument in Scholarship and Public Affairs*”, London: University of Wisconsin Press, 1987.
